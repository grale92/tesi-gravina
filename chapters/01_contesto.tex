\chapter{Contesto applicativo e dominio del problema}
\label{chap:contesto}
\section{Il settore dell’abbigliamento e i processi di certificazione}

Il settore dell'abbigliamento si caratterizza per una filiera produttiva complessa e fortemente distribuita, che coinvolge diversi attori, tra cui fornitori di materie prime, produttori, laboratori di prova ed enti di certificazione. Le normative vigenti rendono centrale la gestione della qualità, della conformità e della tracciabilità dei prodotti lungo l'intero ciclo di vita dei capi, dalla progettazione alla commercializzazione. In particolare, ogni singolo capo di abbigliamento deve conformarsi ai requisiti normativi previsti dal paese di destinazione al fine di essere importato e commercializzato sul relativo mercato.

Le società del settore sono tenute ad effettuare test fisici e chimici sulle materie prime impiegate e sui prodotti finiti realizzati, con l'obiettivo di verificare la qualità e la conformità degli articoli prima della loro immissione sul mercato. Tali prove sono spesso condotte secondo standard riconosciuti a livello internazionale e rappresentano un passaggio obbligato per la certificazione dei prodotti tessili e di abbigliamento. I risultati dei test vengono formalizzati in report tecnici generalmente forniti da laboratori esterni o da organismi di certificazione riconosciuti.

Il coinvolgimento di enti esterni richiede all'azienda di abbigliamento una gestione efficace del processo di certificazione legata alla capacità di raccogliere, integrare e interpretare le informazioni contenute nella documentazione tecnica all'interno dei sistemi informativi aziendali. I punti principali su cui l'azienda necessita di focalizzarsi per il corretto funzionamento del processo sono:

\begin{itemize}
    \item \textbf{Documentazione centralizzata}. La documentazione tecnica prodotta dai laboratori deve essere raccolta e gestita in modo centralizzato, per evitare di rendere complessa la ricerca delle informazioni, il rischio di incoerenze e per permettere di effettuare analisi trasversali sui dati disponibili.
    \item \textbf{Pianificazione strutturata delle prove}. Le attività di test e verifica devono essere pianificate in modo coerente con il ciclo di vita del prodotto, tenendo conto delle tempisticihe di sviluppo, dei requisiti normativi e delle specifiche tecniche da verificare, al fine di evitare ritardi nella messa in produzione.
    \item \textbf{Tracciabilità delle verifiche e dei test eseguiti}. È fondamentale garantire la tracciabilità delle prove effettuate su ciascun articolo e modello, associando in modo univoco i test eseguiti, i metodi di prova, il laboratorio responsabile e i test eseguiti, al fine di supportare l'attività di controllo e di facilitare la ricostruzione dello storico.
    \item \textbf{Standardizzazione dei processi}. L'adozione di procedure standard consente di ridurre la dipendenza da operazioni manuali e da conoscenze individuali, inoltre facilita l'integrazione dei dati nei sistemi informativi e permette di integrare soluzioni automatizzate.
\end{itemize}

\section{Struttura del sistema informativo esistente}

Per ovviare alle esigenze operative e organizzative descritte nella sezione precedente, l'azienda presso cui è stato svolto il progetto ha realizzato una \textbf{applicazione web} dedicata alla gestione del processo di controllo idoneità dei materiali. L'applicativo si configura come un repository centralizzato, progettato per raccogliere in modo strutturato la documentazione normativa e tecnica relativa a materie prime e prodotti finiti, fornendo l'accesso a tutti gli utenti coinvolti nel processo di certificazione. Il sistema consente una gestione efficiente e tracciabile delle richieste di esecuzione dei test, con la possibilità di configurare le richieste in base alle specifiche caratteristiche di ciascun articolo o prodotto finito.

Per fare una breve panoramica sull'applicativo, di seguito verranno elencate le principali funzioni implementate allo stato attuale:

\begin{itemize}
    \item \textbf{Importazione e visualizzazione dei dati}. Il sistema importa con un processo automatico le anagrafiche dal gestionale aziendale e tramite un'interfaccia user-friendly permette di visualizzare le informazioni sui test da eseguire sia sul prodotto finito che sulle diverse materie prime che lo compongono.
    \item \textbf{Gestione documentale}. Il sistema consente di caricare documenti di certificazione, audit, test, report di conformità, con la possibilità di associarli a materie prime o prodotti finiti.
    \item \textbf{Pianificazione, scadenze, rinnovi e alert}. Il sistema può gestire scadenze e rinnovi dei certificati con appositi alert pre-configurati, oltre alla generazione automatica di prove di controllo qualità per un articolo o un modello in base ai dati recuperati in anagrafica.
    \item \textbf{Reportistica e dashboard}. Report e dashboard che permettono di monitorare lo stato delle certificazioni, visualizzare i gap e generare evidenze per audit interni/esterni, con la possibilità di esportare i dati in documenti Excel.
    \item \textbf{Apertura a laboratori e fornitori}. L'applicativo è progettato per interfacciarsi direttamente con i laboratori e i fornitori, consentendo lo scambio di informazioni relative ai test. Oltre al caricamento manuale dei report infatti è disponibile un workflow che regola le richieste, la ricezione e lo stato di avanzamento delle prove, per ridurre i tempi di ricezione dei report e alleggerire il carico operativo degli utenti.
\end{itemize}

\section{Criticità del processo attuale}

L'applicativo descritto risulta sicuramente funzionale per la gestione del processo produttivo, soprattutto per gli utenti interni all'azienda che hanno visto facilitate diverse loro attività e hanno a disposizione più strumenti per analizzare e controllare lo stato dei processi produttivi. Tuttavia, essendo l'applicativo esteso anche a laboratori e fornitori esterni, che non sono inseriti nel contesto aziendale e non hanno una conoscenza così approfondita di codifiche e gerarchie interne, sono state riscontrate alcune criticità relative al flusso di gestione dei report e dei test di certificazione. Di seguito verranno elencate le più rilevanti:

\begin{itemize}
    \item \textbf{Scarsa automatizzazione}. Il flusso attuale richiede un elevato intervento manuale da parte dell'utente della piattaforma. A partire dall'interpretazione dei documenti PDF, che essendo poco strutturati, necessitano di una fase di interpretazione del contenuto e inserimento manuale dei relativi campi all'interno della piattaforma.
    \item \textbf{Rischio di errori umani}. Legato al punto precedente, nonostante il flusso preveda una fase di approvazione dei dati inseriti dall'esterno, la probabilità di errori umani non è così rara, soprattutto da parte degli utenti esterni che normalmente non conoscono il dominio ma solo il minimo indispensabile per garantire l'operatività. In un contesto industriale come quello descritto, anche il minimo errore può portare a conseguenze non leggere, vista la rigidità degli standard previsti dalla legge sul tema.
    \item \textbf{Variabilità dei documenti}. Sul formato dei documenti non esistono standard, e tendenzialmente dipendono dal singolo fornitore o laboratorio che si occupa dei test. Questo ha alcune implicazioni, tra cui la difficoltà anche in fase di validazione a trovare le varie corrispondenze nei dati inseriti, il fatto che seppure lo standard tende ad essere la lingua inglese, possono esserci documenti in lingue diverse che impediscono di automatizzare delle operazioni con semplici regole o di usare un parsing statico.
    \item \textbf{Formazione degli utenti}. L'azienda per ovviare alle problematiche precedenti, organizza delle sessioni di formazione per i vari utenti esterni all'azienda, generando un notevole dispendio di tempo ed economico, che potrebbe essere evitato avendo a disposizione uno strumento più automatizzato e accessibile.
\end{itemize}

Tutti questi aspetti hanno portato alla necessità di rivedere almeno in parte il flusso attuale nel tentativo di fornire uno strumento rapido, efficiente e meno soggetto ad errori.

\section{Obiettivi funzionali del progetto}

Alla luce di quanto emerso nell'analisi del contesto applicativo e del processo attuale di gestione della documentazione tecnica, il progetto di tesi si pone l'obiettivo di supportare e migliorare il processo di gestione documentale dei report di laboratorio, andando a migliorare alcuni aspetti operativi che possono essere sintetizzati nei seguenti punti:

\begin{itemize}
  \item \textbf{Supporto automatico al caricamento e all’analisi dei documenti}.  
  Il sistema mira a facilitare la fase di ingestione dei documenti tecnici, consentendo tramite un modello di machine learning di analizzare la struttura dei report di laboratorio e di estrarre le informazioni rilevanti, riducendo il tempo dovuto alla consultazione manuale dei documenti.

  \item \textbf{Riduzione degli errori umani}.  
  Tramite l'interpretazione automatizzata dei documenti e all'associazione delle informazioni estratte, il progetto intende ridurre gli errori derivanti da attività manuali ripetitive e migliorare la coerenza dei dati archiviati nel sistema informativo.

  \item \textbf{Miglioramento dell'esperienza utente}.  
  Il sistema è progettato al fine di restituire all'utente dei suggerimenti automatici che assistano l'utente nell'associazione dei documenti alle corrette entità, contribuendo a semplificare le operazioni di classificazione e in generale a ridurre il tempo di navigazione necessario per compilare tutte le informazioni necessarie al completamento del processo.

  \item \textbf{Incremento della scalabilità del processo}.  
  Il progetto mira a rendere il sistema informativo più adatto a gestire un numero crescente di documenti, articoli e modelli, ponendo le basi per una gestione più strutturata e sostenibile della documentazione tecnica nel medio e lungo periodo.
\end{itemize}